Proje Hakkında  

Bu projede ele aldığımız konu günümüz tüketim toplumunun belki de en büyük sorunlarından biri olan, çok fazla miktarda içerikten kendimize uygun olanını seçme sürecidir. Biz içerik seçme süreçlerinden, kitap seçme sürecine çözüm bulmaya çalıştık. Bugün itibarıyla dünya üzerinde 129.864.880 adet kitap olduğu ve okuduğumuz kitapların bazen günler ve haftalar aldığı düşünüldüğünde, kitap seçme sürecinin önemi açıktır. 

Projede esinlendiğimiz platform ise film, dizi gibi içerikleri tanıtan, insanların oy verip yorum yaptığı ve bu içeriklerle ilgili bilgiler edindiği platform olan IMDb oldu. Birçok dizi ve film içerisinden kendimize uygun olanı ve izlemeye değer olduğuna dair ortak kanaat verilen dizileri seçmek bizler için zaman tasarrufu açısından çok önemli. Bizde bu konsepti kendi yaptığımız projeye uygulamaya çalıştık. 

Projede kullanıcılar istedikleri kategoride kitapları görüntüleyebilirler. Bu kitaplar hakkında bilgi edinebilir, başka insanların kitap hakkındaki düşüncelerini okuyabilir, siteye kaydolmak şartıyla kitaplara yorum yazabilir ve puan verebilirler. Sitenin adminleriyse sisteme kitap ekleyebilir, kitapları ve kullanıcıları düzenleyebilir, gerek gördüğünde kullanıcı ve kitapları sistemden kaldırabilirler. 
